# Czereśnia ptasia

---
Prunus avium. Rodzina: Różowate (Rosaceae)

---
Chociaż jest to drzewo owocowe, może rosnąć również w lesie. Jest to gatunek, który potrafi osiągnąć wysokość do 30 m i dożywa 120 lat. Pień czereśni jest prosty, konary ustawione pod kątem ostrym tworzą luźną, jajowatą koronę.

Kora w młodości jest gładka, czerwonobrązowa, na starszych pniach łuszczy się. Liście czereśni są odwrotniejajowate i na szczycie zaostrzone, długości od 6 do 15 cm, na brzegu ostro piłkowane.

Drzewo kwitnie w kwietniu i maju, pokrywając się białymi kwiatami. Z nich powstają kuliste, ciemnoczerwone owoce, które nie są tak smaczne jak czereśnie, które rosną na drzewach w sadzie. Są bardzo gorzkie.

Za to drewno czereśni jest cenne dla meblarstwa i stolarstwa. Wykonuję się z niego instrumenty muzyczne oraz ciężkie i bogato rzeźbione ramy do obrazów.

W polskich lasach czereśnię ptasią można znaleźć, jako gatunek domieszkowy, w lasach liściastych i mieszanych. Wymaga bardzo dobrych warunków glebowych.

Warto wiedzieć: To właśnie od tego gatunku pochodzą liczne odmiany owocowe.

Ciekawostka: W liściach czereśni występuje witamina C.

 

## Czereśnia ptasia - wyniki:
[https://pl.wikipedia.org/wiki/Wi%C5%9Bnia_ptasia](https://pl.wikipedia.org/wiki/Wi%C5%9Bnia_ptasia)

[https://www.lasy.gov.pl/pl/edukacja/lesnoteka-1/drzewa/czeresnia-ptasia](https://www.lasy.gov.pl/pl/edukacja/lesnoteka-1/drzewa/czeresnia-ptasia)

[https://en.wikipedia.org/wiki/Prunus_avium](https://en.wikipedia.org/wiki/Prunus_avium)

