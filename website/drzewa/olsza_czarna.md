# Olsza czarna

---
Alnus glutinosa – łac. alnus „olsza”; łac. gluten „klej”.

---
Olsza jest gatunkiem rozpowszechnionym w całej Europie. Jej nazwa pochodzi od ciemnej kory, która dawniej służyła do farbowania materiałów na czarno. Olsza jest charakterystyczna dla łęgów, czyli lasów leżących nad strumieniami i rzekami. Rośnie także w wąwozach,  bagiennych lasach liściastych (tworząc tzw. olsy) i na torfowiskach.

 

Poznamy ją po wydłużonej, luźno ulistnionej koronie. Liście są piłkowane, na szczycie wcięte, z wierzchu ciemnozielone, a od spodu z kępkami żółtawych włosków w kątach nerwów. Olsza jest gatunkiem jednopiennym. Kwitnie na długo przed rozwojem liści. Kwiaty męskie mają postać wydłużonych kotków barwy purpurowoczerwonej, natomiast kwiatostany żeńskie przekształcają się w trakcie dojrzewania w 2 centymetrowe szyszeczki.

 

Warto wiedzieć: Białe drewno olszy na powietrzu szybko zmienia kolor na pomarańczowo-czerwony. Jest stosowane m.in. w budownictwie wodnym.

 

Ciekawostka: Korzenie olszy żyją w symbiozie z bakteriami, które ułatwiają drzewu pobieranie azotu. Dzięki czemu pomaga wzbogacić glebę w ten właśnie pierwiastek.

 

Rozsiewanie: anemochoria, hydrochoria, zoochoria.

 

Najgrubsza olsza czarna w Lasach Państwowych [>>]

## Olsza czarna - wyniki:
[https://pl.wikipedia.org/wiki/Olsza_czarna](https://pl.wikipedia.org/wiki/Olsza_czarna)

[https://mojedrzewa.pl/atlas/olsza/olsza_czarna/olsza_czarna.php?mP=0&mKr=1&mKO1=1&mKO2=0](https://mojedrzewa.pl/atlas/olsza/olsza_czarna/olsza_czarna.php?mP=0&mKr=1&mKO1=1&mKO2=0)

[https://en.wikipedia.org/wiki/Alnus_glutinosa](https://en.wikipedia.org/wiki/Alnus_glutinosa)

