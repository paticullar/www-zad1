# Wierzba biała

---
Salix alba

---
Wierzba biała często sadzona przy drogach, wśród pól, łąk oraz pastwisk, stanowi charakterystyczny element krajobrazu polskiego. Osiąga do 30 m wysokości. Szeroką koronę drzewa tworzą cienkie, giętkie gałązki swobodnie zwisające ku dołowi. Liście wierzby mają kształt wydłużony, osiągają nawet 10 cm długości.

Na wierzchołku są zaostrzone, na brzegach piłkowane, początkowo z obu stron jedwabiście owłosione, później z owłosieniem tylko na dolnej stronie. Z tego powodu strona dolna jest wyraźnie jaśniejsza od delikatnie połyskującej strony górnej. Wierzba jest roślina dwupienną. Kwiaty zakwitają wczesną wiosną, równocześnie z rozwojem liści.

Drzewo rośnie najczęściej w dolinach rzek, w strefie corocznych zalewów, w lasach i zaroślach łęgowych. Drewno wierzby jest lekkie, miękkie, łatwo łupliwe i plastyczne, daje się dobrze giąć, sklejać i barwić. Jest powszechnie wykorzystywane jako drewno opałowe.

Warto wiedzieć: Wierzba jest bardzo popularną roślina leczniczą. Jej kora zawiera związek o nazwie salicyna, który ma silne działanie przeciwzapalne, przeciwgorączkowe i ściągające. Z powodu tych właściwości korę wierzby stosuje się przy dolegliwościach związanych z bólami głowy i przeziębieniem.

 Najgrubsza wierzba biała w Lasach Państwowych [>>]

## Wierzba biała - wyniki:
[https://pl.wikipedia.org/wiki/Wierzba_bia%C5%82a](https://pl.wikipedia.org/wiki/Wierzba_bia%C5%82a)

[https://galeriaogrodowa.pl/produkt/wierzba-biala-salix-alba-2/](https://galeriaogrodowa.pl/produkt/wierzba-biala-salix-alba-2/)

[https://en.wikipedia.org/wiki/Salix_alba](https://en.wikipedia.org/wiki/Salix_alba)

