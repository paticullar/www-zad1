# Kasztanowiec pospolity

---
Aesculus hippocastanum

---
Zapewne każdy z nas zbierał jesienią kasztany. Te brązowe nasiona zamknięte w kolczastej skorupce dojrzewają we wrześniu. Zanim jednak powstaną owoce, drzewo zakwita w maju. Wydaje kwiaty koloru białego z żółtoczerwonymi plamami. Kasztanowiec potrafi być bardzo dorodnym drzewem. Osiąga bowiem do 25 m na wysokość i do 2 m na grubość.

Na grubych pędach wyrastają ogromne liście przypominające kształtem dłoń. Są to liście złożone - jeden liść podzielony jest na 5-7 listków o długości 10-25 cm. Brzegi listków są piłkowane.

Nie jest to nasz gatunek rodzimy. W lesie sadzi się go sporadycznie, zwykle dla owoców, które stanowią uzupełnienie pokarmu dla zwierzyny płowej. Jest nieodłącznym elementem parków, alei. Rośnie wzdłuż ulic.

Warto wiedzieć: Od prawie 10 lat zdrowie kasztanowców jest poważnie zagrożone przez motyla szrotówka kasztanowcowiaczka. Jego żerowanie powoduje, że drzewa powtórnie kwitną jesienią. Dla drzewa to ogromny wysiłek, który je osłabia i naraża na przemarzanie. W efekcie wiele kasztanowców ginie. Zagrożenie przyjęło tak wielkie rozmiary, że powołano krajowy Program Ochrony Kasztanowców.

Ciekawostka: Nie myl kasztanowca z kasztanem! Kasztan nie rośnie w Polsce, ponieważ jest tu dla niego za zimno. Za to w sklepach można kupić jego owoce, które są jadalne w przeciwieństwie do owoców kasztanowca.

 

## Kasztanowiec pospolity - wyniki:
[https://pl.wikipedia.org/wiki/Kasztanowiec_pospolity](https://pl.wikipedia.org/wiki/Kasztanowiec_pospolity)

[https://www.podkarpackiesady.pl/pl/p/Kasztanowiec-ZWYCZAJNY/2460](https://www.podkarpackiesady.pl/pl/p/Kasztanowiec-ZWYCZAJNY/2460)

[https://en.wikipedia.org/wiki/Aesculus_hippocastanum](https://en.wikipedia.org/wiki/Aesculus_hippocastanum)

