# Wiąz polny

---
Ulmus minor

---
Wiąz polny to drzewo osiągające do 40 m wysokości o gęstej i rozłożystej koronie. Jego pędy mają charakterystyczny, zygzakowaty kształt, często pokryte są listewkami korkowymi. Liście są odwrotnie jajowate, u nasady klinowate, na brzegach pojedynczo lub podwójnie piłkowane. Owoce wiązu to oskrzydlone orzeszki osadzone na krótkich szypułkach. By wyrosnąć na dorodne drzewo, wiąz potrzebuje gleb żyznych i wilgotnych, dlatego najlepiej czuje się na grądach i łęgach.

Drewno wiązu polnego jest najbardziej cenione spośród wszystkich gatunków wiązów. Wykorzystuje się je w przemyśle stolarskim do wyrobu oklein i posadzek.

Ciekawostka: Jeszcze niedawno wiąz polny rósł w miejskich parkach i alejach. Niestety jest bardzo podatny na holenderską chorobę wiązów, która powoduje ich całkowite zamieranie. Z tego powodu większość drzew w miastach całkowicie wyginęła.

Najgrubszy wiąz polny w Lasach Państwowych [>>]

## Wiąz polny - wyniki:
[https://pl.wikipedia.org/wiki/Wi%C4%85z_pospolity](https://pl.wikipedia.org/wiki/Wi%C4%85z_pospolity)

[https://www.drzewa.com.pl/wiaz-ulmus/na-stanowisko-polcieniste?srsltid=AfmBOooowa3Ze8S3nehU2sA9tZR8KmV6F6glO4GoM2DfBrr27JDqsOj8](https://www.drzewa.com.pl/wiaz-ulmus/na-stanowisko-polcieniste?srsltid=AfmBOooowa3Ze8S3nehU2sA9tZR8KmV6F6glO4GoM2DfBrr27JDqsOj8)

[https://en.wikipedia.org/wiki/Ulmus_minor](https://en.wikipedia.org/wiki/Ulmus_minor)

