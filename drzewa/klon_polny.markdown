---
layout: page
---

# Klon polny

---
Klon polny (Acer campestre)

---
Klon polny to drzewo osiągające do 25 m wysokości, o koronie zaokrąglonej. Rośnie w lasach liściastych i łęgowych. Świetnie sprawdza się także jako gatunek na wysokie, cięte żywopłoty. Gałązki mają kolor jasnobrązowy. Czasami występują na nich listewki korkowe, czyli narośla zbudowane z korka. 

Liście jak u większości gatunków klonów są klapowane. Klapy są tępo zakończone i całobrzegie. Klon kwitnie w maju, równocześnie z rozwojem liści. Jego owoce to tzw. „noski”, skrzydlaki ze skrzydełkami rozwartymi pod kątem 180o. Klon jest bardzo odporny na zanieczyszczenia, dlatego tak świetnie sobie radzi w mieście. Polecany jest nawet do sadzenia w okręgach przemysłowych. Jego drewno jest wykorzystywane w tokarstwie i do produkcji narzędzi gospodarczych. Warto wiedzieć: Klon polny jest jednym z trzech rodzimych gatunków klonów występujących w Polsce. Można je wszystkie rozpoznać po kształcie owoców - „nosków”. Owoce klonu pospolitego mają skrzydełka rozwarte pod kątem 120o, jaworu 60o, polnego 180o. Ciekawostka: Z klonu cukrowego, który jest gatunkiem występującym w Ameryce Północnej, pozyskuje się bardzo smaczny syrop klonowy. To właśnie wizerunek liścia tego gatunku występuje na narodowej fladze Kanady.

Najgrubszy klon polny w Lasach Państwowych [>>] 

 

## Klon polny - wyniki:
