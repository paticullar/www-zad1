---
layout: page
---

# Klon jawor

---
Acer pseudoplatanus – od łac. acer „ostry” lub od gr. akeros „bezrogi”; pseudoplatanus „fałszywy platan”, od gr. pseudes „fałszywy, zmyślony”, łac. platanus „platan”; nazwa znana od czasów starożytnych.

---
W Polsce jawor naturalnie rośnie głównie w górach i na południu niżu. Razem z bukiem i jodłą stanowi ważny składnik lasów regla dolnego (buczyny karpackiej i sudeckiej). Na Pomorzu został sztucznie wprowadzony przez człowieka. Nadaje się bardzo dobrze do rejonów nadmorskich, gdyż jest odporny na działanie silnych wiatrów. Ceniony jest jako drzewo parkowe i zadrzewieniowe. Jego drobne i niepozorne żółte kwiaty obfitują w nektar. Zebrane są w długie zwisające grona. Liście jesienią pięknie przebarwiają się na żółto lub czerwono. Owoce to oskrzydlone, wypukłe orzeszki. Ich skrzydełka ustawione są prawie równolegle lub pod katem prostym.

Warto wiedzieć: Jawor dostarcza wyjątkowo cennego, prawie białego drewna, wykorzystywanego w meblarstwie i tokarstwie. To z niego zbudowano słynnego konia trojańskiego!

Ciekawostka: Czy wiesz, dlaczego jesienią liście zmieniają kolor? Gdy przychodzi jesienne ochłodzenie, korzenie przestają dostarczać liściom składniki odżywcze, magazynując je w komórkach drewna. Drzewa przygotowują się w ten sposób na zimę. Z powodu braku składników odżywczych liście przestają wytwarzać zielony barwnik – chlorofil, który do tej pory nadawał im kolor. W jego miejsce pojawiają się barwniki: żółty, czerwony i pomarańczowy. To one nadają liściom tak piękne kolory jesienią.

Zapylanie: roślina owadopylna.

Rozsiewanie: anemochoria.

Najgrubszy jawor w Lasach Państwowych [>>]

## Klon jawor - wyniki:
[https://pl.wikipedia.org/wiki/Klon_jawor](https://pl.wikipedia.org/wiki/Klon_jawor)

[https://www.podkarpackiesady.pl/pl/p/Klon-JAWOR/2373](https://www.podkarpackiesady.pl/pl/p/Klon-JAWOR/2373)

[https://www.klon.org.pl/](https://www.klon.org.pl/)

