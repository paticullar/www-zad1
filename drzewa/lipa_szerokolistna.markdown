---
layout: page
---

# Lipa szerokolistna

---
Tilia platyphyllos – łac. tilia „lipa”; gr. platyphyllos „szerokolistny”, od gr. platys „szeroki” i gr. phyllon „liść”; nazwa znana od czasów starożytnych.

---
Najczęściej spotykaną lipą we wsiach i przy kościołach jest lipa szerokolistna; w wielu regionach kształtuje ona krajobraz osad ludzkich. Ze względu na małą odporność na zanieczyszczenie środowiska rzadko występuje w miastach. Prosty pień lipy osiąga wysokość do 40 m. Okazała korona jest gęsta i ma regularny kształt.

Liście ułożone są na pędzie skrętolegle. Mają kształt sercowaty, a ich brzegi są ostro piłkowane. Lipa szerokolistna kwitnie wcześniej od drobnolistnej. Jej obupłciowe kwiaty zebrane są po 2-5 w zwisających kwiatostanach. Owocem lipy jest owłosiony kulisty orzeszek, z 5 wyraźnymi żebrami. W odróżnieniu od owocu lipy drobnolistnej ma on grube ściany i nie sposób zgnieść go w palcach.

Warto wiedzieć: Lipa jest podstawowym drzewem w pszczelarstwie. Jej nektar, pyłek i spadź, zwabiają do siebie ogromne ilości pszczół. Mają także duże znaczenie w lecznictwie.

Ciekawostka: Lipa jest gatunkiem długowiecznym, dożywa około 500 lat. Jej lekkie i miękkie drewno wykorzystywane jest do wyrobu zabawek, desek kreślarskich, chodaków; z łyka młodych drzewek wyplatano maty, sznury, koszyki i łapcie.

Zapylanie: roślina owadopylna.

Rozsiewanie: anemochoria.

Najgrubsza lipa szerokolistna w Lasach Państwowych [>>]

 

## Lipa szerokolistna - wyniki:
[https://pl.wikipedia.org/wiki/Lipa_szerokolistna](https://pl.wikipedia.org/wiki/Lipa_szerokolistna)

[https://www.lasy.gov.pl/pl/edukacja/lesnoteka-1/drzewa/lipa-szerokolistna](https://www.lasy.gov.pl/pl/edukacja/lesnoteka-1/drzewa/lipa-szerokolistna)

[https://en.wikipedia.org/wiki/Tilia_platyphyllos](https://en.wikipedia.org/wiki/Tilia_platyphyllos)

