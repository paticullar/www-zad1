---
layout: page
---

# Topola biała

---
Populus alba

---
Topolę białą możemy często spotkać nad rzekami, w lasach zwanych łęgami topolowymi. Często przyjmuje formę krzaczastą, ale jako drzewo potrafi osiągnąć 40 m wysokości. Pień topoli białej pokryty jest szarawą korą, na której znajdują się przetchlinki w kształcie rombów. Nadaje to drzewu bardzo charakterystyczny wygląd.

Liście topoli są klapowane i również bardzo specyficzne. Wyglądają bardzo „puchato” z powodu pokrywających je białych włosków, które zanikają na stronie górnej, a trwale utrzymują się na dolnej.

Topola biała jest rośliną dwupienną, wiatropylną. Jej kwiaty są zebrane w kwiatostany zwane kotkami, owoce zaś mają postać torebek. Gdy już dojrzeją, pękają na dwie części, wypuszczając nasionka pokryte włoskami. Wygląda to tak, jakby ktoś wypuścił w powietrze ogromne ilości waty. Ta „wata” często powoduje uczulenie u alergików.

Drewno topoli wykorzystywane jest do wyrobu zapałek, opakowań i celulozy, potrzebnej do produkcji papieru.

Warto wiedzieć: Celuloza jest to związek chemiczny, który wchodzi w skład ścian komórkowych większości roślin. Nieprzetworzona, jako składnik drewna, jest jednym z pierwszych materiałów stosowanych przez człowieka. Produkuje się z niej nie tylko papier, ale również materiały opatrunkowe, włókna, lakiery, tworzywa sztuczne.

Ciekawostka: Pączki topoli białej mają właściwości lecznicze. Działają moczopędnie i przeciwgorączkowo.

Najgrubsza topola biala w Lasach Państwowych [>>]

## Topola biała - wyniki:
[https://pl.wikipedia.org/wiki/Topola_bia%C5%82a](https://pl.wikipedia.org/wiki/Topola_bia%C5%82a)

[https://en.wikipedia.org/wiki/Populus_alba](https://en.wikipedia.org/wiki/Populus_alba)

[https://www.lasy.gov.pl/pl/edukacja/lesnoteka-1/drzewa/topola-biala](https://www.lasy.gov.pl/pl/edukacja/lesnoteka-1/drzewa/topola-biala)

